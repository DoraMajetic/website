<html>
<head>
	<meta charset="UTF-8">
	<link rel="stylesheet" type="text/css" href="css.css">
	<title>Kortizol</title>
</head>
<body background="pozadina2.png">
	<div class="naslov">
		<h1 align="centre">Kortizol </h1>
	</div>
	<div class="tijelo">
	<p><p>Kortizol (ili hidrokortizon) je steroidni hormon koji izlučuje kora nadbubrežne žlijezde, a sudjeluje u regulaciji metabolizma ugljikohidrata, masti i proteina, ima ulogu pri stresu i upali, te u različitoj mjeri djeluje na brojne sustave u tijelu čovjeka. Kortizol i ostali hormoni kore nadbubrežne žlijezde koji imaju značajan učinak na povećanje koncentracije glukoze u krvi nazivaju se glukokortikoidi. Protuupalni učinak kortizola koristi se u liječenju brojnih bolesti, te su sintetizirani brojni kemijski spojevi koji služe kao protuupalni lijekovi, a nazivamo ih kortikosteroidima.
	Glavni učinci kortizola na metabolizam su: kortizol u jetri povećava glukoneogenezu (stvaranje glukoze iz aminokiselina i drugih spojeva); uzrokuje smanjenje količine proteina u svim stanicama osim u jetrenim; povećava iskorištavanja masnih kiselina za dobivanje energije u stanici, te smanjuje iskorištavanje glukoze u stanicama. Svi ti učinci dovode do povećane količine glukoze u krvi i čuvanja zaliha glukoze (sintezom glikogena - glikogeneza).
	Kortizol se izlučuje kao odgovor na lučenje adrenokortikotropnog hormona (ACTH), te na psihički ili fizički stres.
	</p> 
	<p><a href="index.html">Povratak na početnu stranicu</a>
	<p><center><img src="kortizol.png" align="center"> 
	<p></center></img> Izgled molekule kortizola
	
	
</body>		
</html>